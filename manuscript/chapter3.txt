# Repository #


## Repository คืออะไร ##

ถ้าจะว่าไปแล้ว Repository ก็คือโปรเจ็กนั่นแหละ แต่ทำไมฝรั่งจึงเรียกว่า Repository แทนที่จะเรียกว่าโปรเจ็ก อันนี้ไม่แน่ใจเหมือนกัน แต่เขาคงมีเหตุผลของเขา เอาเป็นว่าสรุปง่ายๆละกันว่า Repository ก็คือโปรเจ็ก ที่ไว้สำหรับเก็บโค้ดหรือ Resource ที่ส่งมาจาก Client ให้หลับตาแล้วนึกภาพง่ายๆว่า ที่ VisualSVN Server นี้เก็บ Repository ไว้เพียบ จากนั้นโปรแกรมเมอร์ท่านไหน ต้องการพัฒนาโปรแกรมอะไร ก็เชื่อมต่อเข้ามาก้อปปี้โค้ดจาก Repository ลงไปยังเครื่องของตัวเอง (จะมีโปรแกรมชื่อ TortoiseSVN เป็นตัวช่วย) จากนั้นก็เขียนโค้ดๆๆๆๆ ทดสอบๆๆๆๆ จนเห็นว่ามันสำเร็จระดับหนึ่งแล้ว ก็ส่งโค้ดเข้ามาเก็บไว้ที่ Repository ถ้าหาก Repository นั้นๆเชื่อมต่อร่วมกันหลายคน มันก็กลายเป็นการพัฒนาโปรแกรมร่วมกัน แชร์โค้ดกัน นี่แหละประโยชน์ของ SVN 


## สร้าง Repository ##

1. เปิด VisualSVN Server Manager ขึ้นมา

2. คลิกขวาบน Repositories เลือก Create New Repository...

    ![](images/chapter3/repository_create_01.png) 

3. เลือกประเภทการจัดเก็บ Repository ซึ่งมีอยู่ 2 แบบ 
	- คือ regular FSFS อันนี้มันจะสร้าง Repository เดี่ยวๆโดยรูปแบบไฟล์ที่จัดเก็บนั้นเป็นแบบ FSFS (ไม่รู้ว่าเราจะรู้ลึกๆไปทำไม เหมือนกัน) หากเราใช้ VisualSVN Server เวอร์ชั่นฟรี เราจะเลือกได้เฉพาะตัวเลือกนี้ 
	- คือ Distributed VDFS อันนี้มันจะยอมให้เราทำ Replicate repository ได้ ตัวเลือกนี้จะเลือกได้ก็ต่อเมื่อใช้ VisualSVN Server เวอร์ชั่นเสียตังส์

    ![](images/chapter3/repository_create_02.png) 
	 
	ติ๊กเลือก regular FSFS จากนั้นคลิก Next

4. ตั้งชื่อ Repository ซึ่งควรตั้งเป็นชื่อเดียวกับโปรแกรมที่เรากำลังจะพัฒนาและส่งโค้ดมาเก็บที่ Repository นี้ จากนั้นคลิก Next

    ![](images/chapter3/repository_create_03.png) 

5. เลือกโครงสร้าง Repository ซึ่งตอนนี้แนะนำให้เลือก Empty repository ไปก่อน เพราะอีกตัวเลือกหนึ่งนั้นจำเป็นจะต้องไปเข้าใจหลักการการแตก branch การบริหารโปรเจ็กด้วย branch เสียก่อน ซึ่งจะได้เรียนรู้ในบทต่อๆไป จากนั้นคลิก Next

    ![](images/chapter3/repository_create_04.png) 

6. Repository Access Permissions กำหนดสิทธิ์การเข้าใช้งาน Repository นี้ โดยมีอยู่ 3 ตัวเลือก
    - Nobody has access  ไม่อนุญาติให้ใครเข้าใช้งาน (อาจไว้สำหรับทำแบ้กอัพ)
    - All subversion users have Read/Write access อนุญาติให้ทุกคนที่มีชื่อในระบบสามารถอ่านและเขียนไฟล์ใน Repository นี้ได้ สามารถที่จะ Clone และ Commit โค้ดเข้ามายัง Repository นี้ได้ (จะได้เรียนรู้วิธีในบทต่อๆไป)
    - Customize Permissions ให้เรากำหนดเอาเองว่าใคร หรือกลุ่มไหน สามารถเข้าถึงและแก้ไขไฟล์ใน Repository นี้ได้ 

    ลองคลิกปุ่ม Custom... 

    ![](images/chapter3/repository_create_05.png) 

    หน้าต่าง Customize Permissions สำหรับกำหนดสิทธิ์จะถูกเปิดขึ้นมา จากนั้นลองคลิกปุ่ม Add... ดู

    ![](images/chapter3/repository_create_06.png) 

    หน้าต่าง Choose User or Group แสดงขึ้นมา เราสามารถเลือกให้สิทธิ์เป็นรายบุคคลหรือเป็นกลุ่มก็ได้ จากนั้นคลิกปุ่ม OK

    ![](images/chapter3/repository_create_07.png) 

    คลิกปุ่ม OK อีกครั้ง

    ![](images/chapter3/repository_create_08.png) 

7. คลิกปุ่ม Create

    ![](images/chapter3/repository_create_09.png) 

8. เมื่อมาถึงหน้านี้ จะแสดงข้อมูลสรุปว่า จัดเก็บข้อมูลประเภทไหน ชื่อ Repository อะไร ลิ้งก์สำหรับเปิดดูไฟล์ใน Repository ด้วยเบราเซอร์ และใครมีสิทธิ์เข้าใช้งาน Repository นี้  คลิกปุ่ม Finish เสร็จสิ้นการสร้าง Repository

    ![](images/chapter3/repository_create_10.png) 


## เพิ่ม User เข้าใช้งาน Repository ##

อันที่จริงตอนเราสร้าง Repository มันมีขั้นตอนให้กำหนดอยู่แล้วว่าจะให้ใครเข้าใช้ Repository นั้นๆได้บ้าง แต่อย่างว่าทุกอย่างมันมีการเปลี่ยนแปลงได้เสมอ การเพิ่ม User/Group เข้าใช้งาน Repository ก็เช่นกัน ทำได้ดังนี้

1. เปิด VisualSVN Server Manager ขึ้นมา

2. คลิกตรง Repositories จะเห็น Repository ที่เราสร้างไว้ ให้คลิกขวาแล้วเลือก Properties...

    ![](images/chapter3/repository_add_user_01.png) 

3. หน้าต่าง Properties for ถูกเปิดขึ้นมา คลิกปุ่ม Add

    ![](images/chapter3/repository_add_user_02.png) 

4. คลิกเลือก User หรือ Group ที่ต้องการ เสร็จแล้วคลิกปุ่ม OK

    ![](images/chapter3/repository_add_user_03.png) 

5. จะเห็นว่ามี User หรือ Group ที่เราเพิ่มเข้ามาแล้ว คลิกปุ่ม OK อีกครั้งปิดหน้าต่างออกไป

    ![](images/chapter3/repository_add_user_04.png) 


## ลบ User ออกจาก Repository ##

พึงจำไว้ว่าการลบแบบนี้เป็นเพียงแค่ลบสิทธิ์เท่านั้น ไม่ได้ลบตัว User เองหรือลบ Group แต่อย่างใด

1. เปิด VisualSVN Server Manager ขึ้นมา

2. คลิกตรง Repositories จะเห็น Repository ที่เราสร้างไว้ ให้คลิกขวาแล้วเลือก Properties...

    ![](images/chapter3/repository_remove_user_01.png) 

3. คลิกเลือก User หรือ Group ที่ต้องการลบออกจาก Repository เสร็จแล้วคลิกปุ่ม OK User หรือ Group นั้นๆ จะไม่สามารถเข้าใช้งาน Repository นี้ได้อีก

    ![](images/chapter3/repository_remove_user_02.png) 

4. คลิกปุ่ม OK เพื่อปิดหน้าต่าง เสร็จสิ้นการแก้ไข

## เปลี่ยนแปลงสิทธิ์ในการเข้าใช้งาน Repository ##

1. เปิด VisualSVN Server Manager ขึ้นมา

2. คลิกตรง Repositories จะเห็น Repository ที่เราสร้างไว้ ให้คลิกขวาแล้วเลือก Properties...

    ![](images/chapter3/repository_change_permission_01.png) 

3. คลิกเลือก User หรือ Group ที่ต้องการเปลี่ยนแปลงสิทธิ์ จากนั้นคลิกเลือกสิทธิ์ที่ด้านล่าง ซึ่งมีตัวเลือกที่สามารถเลือกได้อยู่ 3 ตัวเลือก

    - No access ห้ามเข้าใช้งาน (ไม่รู้เหมือนกันว่าทำไมไม่ลบออกไปซะให้สิ้นเรื่องสิ้นราว)
    - Read Only อ่านได้อย่างเดียว
    - Read / Write ได้ทั้งอ่านทั้งเขียน  จะแก้ไขเปลี่ยนแปลงไฟล์ทำได้หมด

    ![](images/chapter3/repository_change_permission_02.png) 

4. คลิกปุ่ม OK เพื่อปิดหน้าต่าง เสร็จสิ้นการแก้ไข


## ลบ Repository ##

การลบ Repository จะต้องกระทำด้วยความระมัดระวังเสมอ เพราะ Repository ที่ลบไปแล้วนั้นจะไม่สามารถกู้คืนกลับมาได้ ต่อให้มีโค้ดที่เป็น working copy ก็จริง แต่ history ที่เคยบันทึกไว้จะหายไปอย่างถาวร

1. เปิด VisualSVN Server Manager ขึ้นมา

2. คลิกตรง Repositories จะเห็น Repository ที่เราสร้างไว้ ให้คลิกขวาแล้วเลือก Delete

    ![](images/chapter3/repository_delete_01.png) 

3. จะมีหน้าต่างขึ้นมาถามว่า แน่ใจแล้วหรือที่จะลบ Repository นี้ หากยังยืนยันคำเดิมว่าจะลบทิ้ง คลิกปุ่ม Yes

    ![](images/chapter3/repository_delete_02.png) 

4. Repository จะถูกลบทิ้งอย่างถาวร

    ![](images/chapter3/repository_delete_03.png) 


## เปลี่ยนชื่อ Repository##

การเปลี่ยนชื่อ Repository นั้นจะต้องทำด้วยความระมัดระวัง เพราะว่าเมื่อเปลี่ยนชื่อแล้ว คนที่ใช้งาน Repository ด้วยชื่อเดิมจะไม่สามารถเข้าใช้งานได้ ท่านจะเห็นเหตุผลข้อนี้ได้ชัดเจนขึ้น เมื่อท่านเข้าสู่บทที่ว่าด้วยเรื่องการ Clonning Code

1. เปิด VisualSVN Server Manager ขึ้นมา

2. คลิกตรง Repositories จากนั้นให้คลิกขวาบนชื่อ Repository ที่เราต้องการเปลี่ยนชื่อ แล้วเลือก Rename

    ![](images/chapter3/repository_rename_01.png) 

3. พิมพ์ชื่อ Repository ใหม่ตามที่ต้องการ เสร็จแล้วกดปุ่มคีย์บอร์ด Enter

    ![](images/chapter3/repository_rename_02.png) 

4. จะมีหน้าต่างขึ้นมาเตือนว่า "หากคุณเปลี่ยนชื่อ คนที่เคยเข้าใช้งาน Repository นี้ได้ จะเข้าไม่ได้นะ ต้องการทำต่อไปใช่มั้ย" คลิกปุ่ม Yes

    ![](images/chapter3/repository_rename_03.png) 

5. Repository ถูกเปลี่ยนเป็นชื่อใหม่เรียบร้อย

    ![](images/chapter3/repository_rename_04.png) 

