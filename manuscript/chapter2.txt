# VisualSVN Server 3.2 #



## การติดตั้ง ##

1. เข้าไปยังเว็บไซต์ [https://www.visualsvn.com/](https://www.visualsvn.com/ "VisualSVN Server 3.2") 

2. คลิกปุ่มดาวน์โหลดตรง VISUALSVNSERVER 
    ![](images/chapter2/svnserver_install_01.png) 

3. คลิกเลือกดาวน์โหลดโปรแกรมเวอร์ชั่น 32 bit/64 bit ตามวินโดวที่ติดตั้งไว้ในเครื่อง อย่างของผมผมเลือกดาวน์โหลด 64 bit เพราะวินโดวผมเป็น 64 bit
    ![](images/chapter2/svnserver_install_02.png) 

4. มีหน้าต่างขึ้นมาให้บันทึกไฟล์ที่ดาวน์โหลด กดปุ่ม Save File เลือกบันทึกไว้ที่สะดวกเรียกใช้งานสักที่ 
    ![](images/chapter2/svnserver_install_03.png) 

5. ดับเบิลคลิกไฟล์ที่ดาวน์โหลดมา เพื่อทำการติดตั้ง หากมีหน้าต่าง Security Warning ขึ้นมาถามหาเรื่องความปลอดภัย ให้คลิกปุ่ม Run 
    
    ![](images/chapter2/svnserver_install_04.png) 

6. มาถึงตรงนี้เราก็เริ่มเข้าสู่กระบวนการการติดตั้งโปรแกรมอย่างแท้จริง ให้คลิกปุ่ม Next เดินหน้าต่อไป 
    
    ![](images/chapter2/svnserver_install_05.png) 

7. ติ๊กเลือก I accept the term in the License Agreement เพื่อยอมรับเงื่อนไขการใช้งานที่เขาแจ้งมา จากนั้นคลิกปุ่ม Next 
    
    ![](images/chapter2/svnserver_install_06.png) 

8. ใช้ตัวเลือก default ที่เขาเลือกมาให้แล้วโดยไม่ต้องเปลี่ยนแปลงอะไร จากนั้นคลิกปุ่ม Next ในหน้าจอนี้หากจะเปลี่ยนแปลงตัวเลือก ก็มีเพียงกรณีเดียวคือ ท่านติดตั้ง VisualSVN Server ไว้ที่เครื่องอื่นในเน็ตเวิร์คแล้ว และต้องการ remote เข้าใช้งานจากเครื่องของเราเอง
    
    ![](images/chapter2/svnserver_install_07.png)

9. คลิกปุ่ม Standard Edition   
    
    ![](images/chapter2/svnserver_install_08.png)

10. คลิกปุ่ม Next โดยไม่ต้องเปลี่ยนแปลงอะไร  
    
    ![](images/chapter2/svnserver_install_09.png)

11. คลิกปุ่ม Next 
    
    ![](images/chapter2/svnserver_install_10.png)

12. รอ
    
    ![](images/chapter2/svnserver_install_11.png)

13. คลิกปุ่ม Finish เสร็จสิ้นการติดตั้งโปรแกรม VisualSVN Server
    
    ![](images/chapter2/svnserver_install_12.png)

หลังจากนี้จะเข้าสู่กระบวนการตั้งค่า และใช้งานต่อไป


## สำรวจ VisualSVN Server ##
ลองเปิดโปรแกรม VisualSVN Server Manager ขึ้นมาดูครับ เพื่อทำการสำรวจกันสักหน่อย 

หน้าตาเบื้องต้น จะมีประมาณนี้ คือหลักๆแล้วตัว SVN Server ไม่ได้ทำหน้าที่อะไรมากไปกว่าควบคุมผู้ใช้งาน กับคอยเก็บข้อมูลที่ส่งมาจาก Client เพราะฉะนั้นเราจึงเห็นว่า ทำไมหน้าตามันเหมือนจะซับซ้อนน้อยเสียเหลือเกิน ซึ่งอันที่จริง มันก็ดีแล้ว

![](images/chapter2/svnserver_manager_01.png)

ลองคลิกที่เมนู File จะเห็นว่ามีเมนูย่อยแค่ 2 ตัว คือ Options.. กับ Exit  และถ้าหากคลิกที่เมนู Options นะ มันก็ไม่มีอะไรเลย แค่ให้เคลียร์ข้อมูลที่เป็นขยะ 

![](images/chapter2/svnserver_manager_02.png)

เมนู Action นั้นมันจะเปลี่ยนแปลงไปตามหัวข้อที่เราเลือก อย่างถ้าหากเราเลือกโฟกัสอยู่ที่ VisualSVN Server(Local) จะแสดงแค่ Help

![](images/chapter2/svnserver_manager_03.png)

แต่ถ้าหากเราคลิกโฟกัสอยู่ที่ Repositories เมนูย่อยของเมนู Action ก็จะเป็นอีกแบบ คำสั่งจะเป็นคำสั่งที่ใช้จัดการกับ Repository โดยเฉพาะ

![](images/chapter2/svnserver_manager_04.png)

ถ้าคลิกโฟกัสอยู่ที่ User แล้วคลิกเมนู Action เมนูย่อยก็จะเป็นดังภาพ

![](images/chapter2/svnserver_manager_05.png)

ถ้าคลิกโฟกัสอยู่ที่ Group แล้วคลิกเมนู Action เมนูย่อยก็จะเป็นดังภาพ

![](images/chapter2/svnserver_manager_06.png)

สำหรับการใช้งานแต่ละเมนู จะได้เรียนรู้ในหัวข้อต่อๆไป อย่างการเพิ่ม user, การสร้าง repository, การจัดกลุ่ม user เป็นต้น


## จัดการผู้ใช้งานระบบ ##

สิ่งแรกเลยที่จะต้องทำหลังติดตั้ง VisualSVN Server เสร็จ คือ สร้าง User สำหรับใช้งาน SVN คนที่จะส่งโค้ดเข้ามาเก็บที่ VisualSVN Server ได้นั่นจะต้องมีชื่ออยู่ในระบบ ไม่ใช่ส่งโค้ดมาเก็บอย่างเดียว จะดู history จะอะไรก็แล้วแต่ ต้องมีชื่ออยู่ในระบบเสียก่อนเสมอ 


## การสร้างยูสเซอร์ใหม่  ##

1. เปิด VisualSVN Server Manager ขึ้นมา

2. คลิกขวาที่ User จากนั้นเลือก Create User... หรือจะเลือกไปที่ New \> User ก็ได้ ให้ผลลัพธ์เหมือนกัน 
    ![](images/chapter2/user_create_01.png) 

3. หน้าต่าง Create New User จะเปิดขึ้นมา ให้ป้อนรายละเอียดของ User ใหม่เข้าไป เสร็จแล้วคลิกปุ่ม OK 

    Username : ชื่อล้อกอิน 
    
    Password : รหัสผ่าน 
    
    Confirm Password : ยืนยันรหัสผ่าน
    
    มีคำเตือนอยู่ด้านล่างนิดนึงบอกว่า ชื่อล้อกอินและรหัสผ่าน ตัวอักษรตัวเล็กและตัวใหญ่จะถูกมองว่าเป็นคนละตัวกัน
    
    ![](images/chapter2/user_create_02.png)

4. หลังคลิกปุ่ม OK แล้วจะเห็นว่า User ใหม่ที่เราป้อนรายละเอียดไปเมื่อตะกี้ ได้ถูกสร้างขึ้นมาแล้ว  

    ![](images/chapter2/user_create_03.png)


## การลบยูสเซอร์ ##

1. เปิด VisualSVN Server Manager ขึ้นมา

2. คลิกขวาที่ User ที่ต้องการลบทิ้ง เลือก Delete

    ![](images/chapter2/user_delete_01.png)


## การเปลี่ยนรหัสผ่านใหม่ให้ยูสเซอรื ##

1. เปิด VisualSVN Server Manager ขึ้นมา

2. คลิกขวาที่ User ที่ต้องการกำหนดรหัสผ่านใหม่ เลือก Set Password...

    ![](images/chapter2/user_set_new_password_01.png)

3. หน้าต่างกำหนดรหัสผ่านจะแสดงขึ้นมา ป้อนรหัสผ่านในช่อง New password และยืนยันรหัสผ่านในช่อง Confirm password จากนั้นคลิกปุ่ม OK ก็เป็นอันเรียบร้อย

    ![](images/chapter2/user_set_new_password_02.png)


## การจัดกลุ่ม User ##

การจัดกลุ่ม User นั้นมีประโยชน์อยู่ 2 อย่าง

1. เพื่อความเป็นระเบียบในเชิงบริหาร จะได้รู้ว่าใครอยู่กลุ่มไหน

2. เพื่อความง่ายและสะดวกในการกำหนดสิทธิ์เข้าใช้งาน repository (บทต่อๆไปจะได้เรียนรู้เรื่อง repository) แทนที่จะกำหนดเป็นคนๆ กำหนดเป็นกลุ่มเลยทีเดียวก็สะดวกกว่า


## สร้างกลุ่ม User ##

1. เปิด VisualSVN Server Manager ขึ้นมา

2. คลิกขวาที่ Group เลือก Create group... หรือจะเลือก New \> Group... ก็ได้

    ![](images/chapter2/group_create_01.png) 

3. หน้าต่าง Create New Group ถูกแสดงขึ้นมา ป้อนชื่อกลุ่มที่ต้องการเข้าไปในช่อง Group name: จากนั้นคลิกปุ่ม Add... เพื่อเพิ่ม User เข้ามาเป็นสมาชิกของกลุ่มนี้

    ![](images/chapter2/group_create_02.png) 

4.  หน้าต่าง Choose user or group จะแสดงขึ้นมา คลิกเลือก User ที่ต้องการจากนั้นคลิกปุ่ม OK

    ![](images/chapter2/group_create_03.png) 

5. คลิกปุ่ม OK อีกครั้ง

    ![](images/chapter2/group_create_04.png) 


## การลบกลุ่ม ##

การลบกลุ่มนั้น ไม่ต้องกังวลว่าสมาชิกที่อยู่ในกลุ่มจะถูกลบไปด้วย ไม่ต้องกลัว มันจะลบแค่กลุ่มเท่านั้น สมาชิกยังอยู่ครบเท่าเดิม

1. เปิด VisualSVN Server Manager ขึ้นมา

2. คลิกเลือก Group แล้วคลิกขวากลุ่มที่ต้องการลบออก เลือก Delete

    ![](images/chapter2/group_delete_01.png) 

3. มีหน้าต่างปอปอัพขึ้นมาถามว่า "แน่ใจแล้วนะที่จะลบกลุ่มๆนี้ออก" คลิกปุ่ม Yes เป็นอันเสร็จสิ้นเรื่องราว กลุ่มก็จะถูกลบออกไป

    ![](images/chapter2/group_delete_02.png) 


## การลบสมาชิกออกจากกลุ่ม ##

1. เปิด VisualSVN Server Manager ขึ้นมา

2. คลิกเลือก Group แล้วคลิกขวากลุ่มที่ต้องการลบออก เลือก Edit...

    ![](images/chapter2/group_edit_01.png) 

3. หน้าต่าง Edit Group แสดงขึ้นมา คลิกเลือก User ที่ต้องการลบออกจากกลุ่ม เสร็จแล้วคลิกปุ่ม Remove

    ![](images/chapter2/group_edit_02.png) 

4. จะเห็นว่า User ที่ต้องการถูกลบออกไปแล้ว คลิกปุ่ม OK อีกครั้งปิดหน้าต่างออกไป

    ![](images/chapter2/group_edit_03.png) 

