# Tortoise SVN #

การใช้งาน SVN นั้นส่วนที่เราเข้าไปข้องเกี่ยวมากที่สุดคือส่วน SVN Client ซึ่งเราจะใช้โปรแกรม Tortoise SVN  Tortoise SVN จะทำงานประสานกับ VisualSVN Server โดย Tortoise SVN ส่งโค้ดพร้อมคำอธิบายโค้ดไปให้ VisualSVN Server, VisualSVN Server จะเก็บโค้ดนั้นๆไว้ให้ เมื่อ User ต้องการทราบว่าใครเป็นคนแก้โค้ดบรรทัดนั้นๆไป ก็สั่งให้ Tortoise SVN ไปขอข้อมูลมาจาก VisualSVN Server มาดู

จะให้พูดสรุปง่ายๆก็ได้ว่า VisualSVN Server เป็นตัวเก็บข้อมูล ส่วน Tortoise SVN นั้นเป็นตัวรวบรวมข้อมูลแล้วส่งไปให้ VisualSVN หรือในบางครั้งที่ User ต้องการทราบข้อมูลบางอย่าง ก็สั่งผ่าน Totoise SVN, Tortoise SVN ก็จะไปขอข้อมูลที่เก็บไว้มาจาก VisualSVN

Client Server Model สมบูรณ์แบบ

หลังจากที่เราติดตั้ง VisualSVN Server ไปแล้ว เราจะมาติดตั้ง Tortoise SVN ต่อแล้วเริ่มเข้าสู่กระบวนการใช้งาน กัน


## ติดตั้ง Tortoise SVN ##

1. เปิดเบราเซอร์ขึ้นมาแล้วไปที่ http://tortoisesvn.net/downloads.html 

2. คลิกเลือกว่าจะดาวน์โหลดเวอร์ชั่นไหนไปใช้ ขึ้นอยู่กับระบบปฎิบัติการของคุณว่าเป็นกี่บิต

    ![](images/chapter5/tortoisesvn_install_01.png)

3. ตัว TortoiseSVN นั้นถูกเก็บไว้ที่ Sourceforge รอสักครู่จะมีหน้าต่างดาวน์โหลดขึ้นมา

    ![](images/chapter5/tortoisesvn_install_02.png)

4. บันทึกไฟล์เก็บไว้ที่ไหนสักแห่ง ที่จะเรียกใช้งานได้ง่ายๆ 

    ![](images/chapter5/tortoisesvn_install_03.png)

5. ดับเบิลคลิกไฟล์ TortoiseSVN ที่ดาวน์โหลดมา เพื่อทำการติดตั้ง

    ![](images/chapter5/tortoisesvn_install_04.png)

6. เข้าสู่กระบวนการติดตั้ง คลิก Next 

    ![](images/chapter5/tortoisesvn_install_05.png)

7. คลิกเลือก I accept the term in the License Agreement ยอมรับเงื่อนไขการใช้งาน จากนั้นคลิกปุ่ม Next

    ![](images/chapter5/tortoisesvn_install_06.png)

8. ไม่ต้องเปลี่ยนแปลงค่าอะไร ปล่อยไปตาม Default คลิกปุ่ม Next 

    ![](images/chapter5/tortoisesvn_install_07.png)

9. คลิก Next 

    ![](images/chapter5/tortoisesvn_install_08.png)

10. โปรแกรม TortoiseSVN กำลังติดตั้ง ช่วงนี้ทำได้แค่รอ

    ![](images/chapter5/tortoisesvn_install_09.png)

11. หลังจากรอได้สักครู่ โปรแกรมก็ทำการติดตั้งเสร็จเรียบร้อย ให้คลิกปุ่ม Finish เสร็จสิ้นการติดตั้ง

    ![](images/chapter5/tortoisesvn_install_10.png)

12. ลองเปิด Explorer ขึ้นมาไปยังโฟลเดอร์ไหนก็ได้ คลิกขวาดู จะเห็นว่ามีเมนูในกลุ่ม SVN เพิ่มขึ้นมา  เอาละครับมาถึงจุดนี้เป็นจุดที่ท่านต้องทราบว่า โปรแกรม TortoiseSVN นั้นไม่เหมือนกับโปรแกรมที่เราลงใช้งานทั่วๆไป ตัวมันเองจะไปฝังเข้ากับ Context Menu เวลาจะใช้งานก็เรียกผ่านทางคลิกขวา ในบทต่อๆไปท่านจะได้เรียนรู้วิธีการใช้งาน และจะรู้สึกคุ้นเคยกับมันมากขึ้น 

    ![](images/chapter5/tortoisesvn_install_11.png)

## Checkout Code ##

**เช็กเอ้าท์** โค้ด คือกระบวนการที่เราไปดึงเอาโค้ดที่เก็บไว้ที่ VisualSVN Server ลงมาที่เครื่องของเราเพื่อทำการแก้ไข และเป็นการสร้างความสัมพันธ์ระหว่าง SVN Server กับ SVN Client เข้าด้วยกัน

1. ให้เปิด VisualSVN Server Manager ขึ้นมาแล้วสร้างโปรเจ็กชื่อ schoolmanagement ขึ้นมา (ผมสมมติเอาว่าท่านกำลังสร้างโปรเจ็กนี้อยู่) วิธีการสร้างอ่านได้จาก  บทที่ 3 จากนั้นคลิกขวาที่โปรเจ็ก schoolmanagement เลือก Copy URL to Clipboard

    ![](images/chapter5/tortoisesvn_checking_out_01.png)

2. เปิด Explorer ขึ้นมา เข้าไปยัง C:\xampp\htdocs\schoolmanagement (หากโฟลเดอร์ schoolmanagement ไม่มีก็สร้างขึ้นมานะครับ ) สำหรับคนที่ไม่ได้ใช้ xampp เป็นตัวพัฒนา PHP ก็ลองเทียบเคียงเอาดูนะครับ  เมื่อเข้าไปในโฟลเดอร์แล้ว ให้คลิกขวา เลือก SVN Checkout...

    ![](images/chapter5/tortoisesvn_checking_out_02.png)

3. ในช่อง URL of repository วาง URL ที่เราก้อปปี้มาจาก VisualSVN Server ในช่อง checkout directory เป็นพาธโฟลเดอร์สำหรับเก็บภาพ แต่ปกติแล้วช่องทั้งสองนี้จะถูกป้อนค่าอัตโนมัติอยู่แล้ว  ส่วนตัวเลือกอื่นๆไม่ต้องเปลี่ยนแปลงอะไร คลิกปุ่ม OK

    ![](images/chapter5/tortoisesvn_checking_out_03.png)

4. รอสักครู่กระบวนการ checking out จะเสร็จเรียบร้อย ให้คลิกปุ่ม OK

    ![](images/chapter5/tortoisesvn_checking_out_04.png)

5. ทีนี้ลองเปิด Explorer ไปที่ C:\xampp\htdocs ดูจะเห็นว่าโฟลเดอร์ schoolmanagement จะมีเครื่องหมายถูกสีเขียวแปะอยู่บนไอคอนโฟลเดอร์ เป็นความหมายว่า โฟลเดอร์นี้โค้ดข้างในใหม่สด  มันจะมีไอคอนอีกหลายแบบ จะเอามาแสดงให้ดูและอธิบายในบทต่อไป

    ![](images/chapter5/tortoisesvn_checking_out_05.png)

6. ลองดับเบิลคลิกเข้าไปยังโฟลเดอร์ schoolmanagement จะเห็นว่าเป็นเพียงโฟลเดอร์เปล่าๆ นั่นเป็นเพราะว่า repository ที่เก็บอยู่บน VisualSVN Server ที่เราเช็กเอ้าท์ลงมา มันยังไม่มีอะไรเก็บไว้ 

    ![](images/chapter5/tortoisesvn_checking_out_06.png)

7. แต่ถ้าหากลองสั่งให้วินโดวมันแสดงทุกอย่างในโฟลเดอร์ schoolmanagement ออกมา

    ![](images/chapter5/tortoisesvn_checking_out_07.png)

8. จะเห็นว่ามีโฟลเดอร์ .svn อยู่ข้างใน โฟลเดอร์นี้เป็นโฟลเดอร์สำคัญ ห้ามลบ เป็นโฟลเดอร์เก็บรายละเอียดต่างๆของ SVN

    ![](images/chapter5/tortoisesvn_checking_out_08.png)


## Making Changes ##







- 
- Adding More Files
- Viewing the Project History
- Undoing Changes


nooae_four@hotmail.com
